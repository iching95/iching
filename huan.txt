渙：亨。王假有廟，利涉大川，利貞。
渙，亨。剛來而不窮，柔得位乎外而上同。王假有廟，王乃在中也。利涉大川，乘木有功也。
風行水上，渙；先王以享于帝立廟。#np
初六：用拯馬壯，吉。
初六之吉，順也。#np
九二：渙奔其机，悔亡。
渙奔其机，得愿也。#np
六三：渙其躬，无悔。
渙其躬，志在外也。#np
六四：渙其群，元吉。渙有丘，匪夷所思。
渙其群，元吉；光大也。#np
九五：渙汗其大號，渙王居，无咎。
王居无咎，正位也。#np
上九：渙其血，去逖出，无咎。
渙其血，遠害也。#np