否之匪人，不利君子貞，大往小來。
否之匪人，不利君子貞。大往小來，則是天地不交，而萬物不通也；上下不交，而天下无邦也。內陰而外陽，內柔而外剛，內小人而外君子。小人道長，君子道消也。
天地不交，否；君子以儉德辟難，不可榮以祿。#np
初六：拔茅茹，以其彙，貞吉亨。
拔茅貞吉，志在君也。#np
六二：包承。小人吉，大人否，亨。
大人否亨，不亂群也。#np
六三：包羞。
包羞，位不當也。#np
九四：有命，无咎，疇離祉。
有命无咎，志行也。#np
九五：休否，大人吉。其亡其亡，繫于苞桑。
大人之吉，位正當也。#np
上九：傾否，先否後喜。
否終則傾，何可長也。#np