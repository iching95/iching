升：元亨，用見大人，勿恤，南征吉。
柔以時升，巽而順，剛中而應，是以大亨。用見大人，勿恤；有慶也。南征吉，志行也。
地中生木，升；君子以順德，積小以高大。#np
初六：允升，大吉。
允升大吉，上合志也。#np
九二：孚乃利用禴，无咎。
九二之孚，有喜也。#np
九三：升虛邑。
升虛邑，无所疑也。#np
六四：王用亨于岐山，吉无咎。
王用亨于岐山，順事也。#np
六五：貞吉，升階。
貞吉升階，大得志也。#np
上六：冥升，利于不息之貞。
冥升在上，消不富也。#np