剝：不利有攸往。
剝，剝也，柔變剛也。不利有攸往，小人長也。順而止之，觀象也。君子尚消息盈虛，天行也。
山附地上，剝；上以厚下，安宅。#np
初六：剝床以足，蔑貞凶。
剝床以足，以滅下也。#np
六二：剝床以辨，蔑貞凶。
剝床以辨，未有與也。#np
六三：剝之，无咎。
剝之无咎，失上下也。#np
六四：剝床以膚，凶。
剝床以膚，切近災也。#np
六五：貫魚，以宮人寵，无不利。
以宮人寵，終无尤也。#np
上九：碩果不食，君子得輿，小人剝廬。
君子得輿，民所載也。小人剝廬，終不可用也。#np